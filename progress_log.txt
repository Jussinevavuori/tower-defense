

Raportti 27.3.


Heti alkuun, projekti on ollut käytännössä pitkään jo täysin toimintavalmis,
mutta viimepäivinä etenkin olen lisäillyt projektiin paljon ominaisuuksia. Jo
ensimmäisen tapaamisen aikaan kaikki tarpeelliset pelimekaniikat olivat paikallaan,
eikä niitä ole juurikaan muokattu lukuunottamatta pelin tasapainotusta ja/tai
tornien / vihollisten pieniä muutoksia.


Suuria lisättyjä ominaisuuksia on viimeaikoina:

	Skaalautuva ikkuna, jonka (pitäisi) toimia kaikilla näytöillä, fullscreen tai windowed
	(tämän testaaminen ei ole kuitenkaan ollut 100 % mahdollista, sillä minulla on vain
	1920 x 1080 näyttöjä käytössäni.) Tämä on toteutettu osittain ScalaFX:n omilla
	toiminnoilla, osittain muokkaamalla ScalaFX:ssä jo olemassaolevia luokkia omiin
	tarkoituksiini ja helposti skaalattaviksi ja pelin piirtämisen kohdalla raa'asti
	laskien.
	
	Responsiivinen ja helposti moneen taipuva menusysteemi, jonka avulla saadaan eristettyä
	päävalikot, peli, sivuvalikot ja level editor toisistaan ja vaihdettua niiden välillä
	helposti. Tämä on toteutettu luomalla erilliset 'Scenet' jokaiselle valikolle tai ohjelman
	tilalle (peli, päävalikko, level editor jne...). Aktiivista sceneä (ikkunassa näkyvää ja
	päällä olevaa) pystyy vaihtamaan suoraan pääsovelluksen kautta yhdellä komennolla.
	
	Level editor, jonka sisällä voi itse rakentaa omia tasojaan, tallentaa niitä ja myöhemmin
	load game -valikon kautta ladata omia tasojaan ja pelata niitä.
	
	
Tällä hetkellä pelissä ei tunnettuja bugeja tai ongelmia ole, lukuunottamatta pelin hitautta.
Valitettavasti hitaammilla koneilla ja/tai suurilla objektimäärillä (ja etenkin nopeutettuna)
peli saattaa hidastua ja jopa kerran kaatoi koneeni syötyään kaiken muistin. Tätä yritän
koko ajan korjata ja miettiä, miten joitain pelin osia voisi toteuttaa fiksummin. Tämä on
ainoa suuri ongelma pelissä tällä hetkellä.


Pelistä ainoita puuttuvia ominaisuuksia ovat:

	Level editorissa tasot tulisi pystyä tallentamaan ja nimeämään samalla, jotta ne voisi
	myös tunnistaa myöhemmin.
	
	Load game -valikossa tulisi pystyä myös poistamaan tallennettuja omia tasojaan.
	

Näiden lisäksi saatan lisäillä peliin graafisia ominaisuuksia, pieniä korjauksia ja
lisäominaisuuksia esimerkiksi valikoihin tai uusia mekaniikoita, kuten vaikeustaso. Tämä
kaikki siis jos jaksan ja haluan.


Paljon on myös ollut refaktorointia, koodin siistimistä, pieniä ominaisuuksia, musiikkeja ja
grafiikoita, joita olen projektin kuluessa tehnyt.


Testauksen kannalta voin sanoa, että testaamista olen hyvin paljon suorittanut itse, pelaamalla
peliä ja yrittämällä luoda ongelmallisia tilanteita ja antamalla muiden pelata, sillä he vasta
ongelmallisia tilanteita ovat keksineetkin. Valitettavasti yksikkötestausta en ole harrastanut.
Toisaalta, edelleenkin pelin luonne on hyvin graafinen ja kaikki pelin metodit ja toiminnot
näkee kyllä, kun ne toimii oikein. Etenkin pätee viimeaikoina edistettyyn ja suuresti muokattuun
GUI:hin. Toisaalta esimerkiksi tiedostojen tallentamista ja lataamista on joutunut testailemaan
manuaalisesti ja pritnln komentojen kanssa, mutta myös ne olen saanut toimimaan moitteettomasti.


Käytetty työmäärä 5 tunnin tarkkuudella... rehellinen vastaus, ei harmainta aavistustakaan.
Useita kymmeniä tunteja varmasti. Todella paljon aikaa olen projektiin käyttänyt, mutta ajan
mittaamista en ole harrastanut ja voin vain arvioida että luku saattaa olla mahdollisesti
20-50 tunnin paikkeilla. Projektin aikataulussa olen reilusti edellä ja viimeaikaisimmat
kehitykset ovat olleet enemmänkin omasta ilosta jatkokehitystä ja projekti on pitkään jo ollut
valmis.


----------------

Raportti 15.4.

----------------


Viimeisimmän raportin jälkeen tärkeimpiä muutoksia ovat toiminnallisuuksien lisäämiset ja
viimeistelyt. Esimerkiksi uusien tasojen ja keskeneräisten pelien tallentaminen, lataaminen ja
luominen toimii nyt moitteettomasti. Paljon on tehty työtä itse GUI:n kehittämiseksi, yritetty
parantaa tehokkuutta ja korjattu bugeja.

Suuri muutos oli tehokkuuden parantamiseksi rinnakkaisuuden tuominen peliin. Nyt GUI ja pelin
piirtäminen tapahtuvat erillisesti itse pelin päivityksistä. Tämä saatiin toteutumaan hyvin
helposti, joskin se toi mukanaan kourallisen bugeja, joita on nyt korjailtu ainakin niin
paljon kuin on löydetty. Itse GUI tai piirtäminen ei nimittäin muokkaa pelin ominaisuuksia,
ainoastaan lukee. Näin peli saa vapaasti päivittää itseään omaa tahtiaan taustalla ja GUI
piirtää sitä tavoitellen 60 fps vauhtia erillään. Tämä sai myös pelin toimimaan paljon paremmin
vähän hitaammalla läppärilläni.

Rinnakkaisuuden lisäksi on lisätty pieni graafinen uudistus, jossa nyt pelissä on "propseja",
eli puita ja puskia, joita voi level editorissa vapaasti tasoonsa asetella. Tämän lisäksi
peliin on myös tuotu vuodenajat, jotka vaihtuvat muutaman tason välein. (Vuodenajat eivät
vaikuta muuhun kuin grafiikkaan.)

Paljon on tehty myös refaktorointia ja koodin siistimistä ja korjailuja ja parannuksia.






